---
---
Redovisning kmom02
=========================

I detta kursmoment jobbade jag allra mest med att flytta Guess-spelet in i me/redovisa. Men att ta sig igenom guiden tog också ganska lång tid. I guiden gick vi igenom UML en del, vilket inte var nytt då vi har gått igenom det i tidigare kurs. Men om man jämför med phpdoc, så tycker jag UML är ganska bra för att snabbt få en överblick över olika klassers funktion och deras relationer. phpdoc fungerar bättre för att få mer specifik insikt i hur klasser och deras metoder fungerar. Jätteskönt att man snabbt kan generera dokumentation med hjälp av phpDocumentor (förutsatt att man har kommenterat koden ordentligt).

Att överföra Guess-spelet till me-sidan gick bra. Jag känner att jag redan från början hade paketerat spelet i en enda klass så att den enkelt skulle gå att importera i existerande sidor. Det blev dock några omskrivningar, men jag skulle snarare kalla de för optimiseringar.

Det är skönt att ha ett ramverk som sköter ett och annat åt en, men personligen vill jag hellre skriva kod utanför ett ramverk, eller eventuellt använda ett egenskrivet ramverk. Jag vill liksom gärna ha koll på hela koden, och jag har inget emot att återuppfinna hjulet: tvärtom gör jag det gärna så jag till 100% vet hur hjulet fungerar. Men det är inte så realistiskt, så det är jättebra att vi får jobba med bl.a. Anax, så att jag kan vänja mig vid andra ramvark. Jag har tidigare jobbat med Wordpress, och efter ett tag känner man sig ganska hemma och har koll på det mesta. Det handlar väl bara om att vänja sig!

Mitt TIL för detta kursmoment blev att man måste ha koll på vem som äger en klass när man sysslar med namespace. Jag ödslade ganska mycket tid på en "fatal error" som jag inte förstod. Det handlade om att klassen Exception inte ingick i min GuessException-klass. Eftersom jag extendar GuessException till Exception så försökte PHP alltså leta efter Exception under mitt eget namespace. Det tog minst en timme att förstå det, och när jag väl förstod vad problemet var, gick det snabbt att googla upp svaret. För att säkerställa att Exception hämtas från "root"/PHP-kod så behöver man alltså skriva <code>~extends \Exception</code>. Det hade jag ingen aning om, men nu är det inristat i minnet.
